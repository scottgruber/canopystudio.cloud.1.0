<!doctype html>
<html lang="zh-cn">

	<head>
		<meta charset="utf-8">
		<title>A Gentleman from Banyan City</title>

		<meta name="viewport" content="width=device-width, initial-scale=1">

		<link rel="prefetch"
			href="https://fonts.googleapis.com/css?family=Noto+Sans+SC&display=swap&subset=chinese-simplified"
			as="font">
		
		<link rel="stylesheet" href="/css/styles.css">

		<link rel="apple-touch-icon" sizes="180x180" href="/apple-touch-icon.png">
		<link rel="icon" type="image/png" sizes="32x32" href="/favicon-32x32.png">
		<link rel="icon" type="image/png" sizes="16x16" href="/favicon-16x16.png">

	</head>

	<body>
		<header>
			<h1><a href="/">榕城君子王孝泉
					<span>A Gentleman from Banyan City <cite>—Wang Xiaoquan</cite></span></a></h1>
		</header>

		<main>
			<article>

				<h1><a id="_chapter012"></a>王孝泉悼念亡妻詞 <span>Wang Xiaoquan&apos;s tribute to his wife</span></h1>
				<h2>繼室何秀瑩女士悼詞并序</h2>
				<p>歲聿云暮, 距溫其逝世將半載矣； 一夕檢所記流水簿, 見其端有自題五言古風一首, 蓋絕筆也。 詩曰： 「人生最可恨, 為我得肺病；
					心中忽有感, 凡百都冷淡。 一生最重孝, 我有老年姑<span><span id="footnote-008-backlink"><a
								href="#footnote-008">13</a></span></span>, 親愛如母子, 雙眼今模糊, 可恨自得病,
					未能在側隨。 惟天不如願, 泉良其繼之, 溫其素不能。」 詩此殆, 其病中偶感所作, 語摯而痛, 篤於本源, 讀之梗咽；
					因成五言六十韻遣懷, 幷錄是詩, 以識弗諼<span><span id="footnote-007-backlink"><a
								href="#footnote-007">14</a></span></span>云。</p>
				<p>辛未臘不盡十日<span><span id="footnote-006-backlink"><a
								href="#footnote-006">15</a></span></span>孝泉幷識</p>
				<h4>我生將五十&#9;哭汝三十一&#9;憶共結褵時&#9;汝年纔十七</h4>
				<h4>蘭馨擬芳姿&#9;玉潤方素質&#9;事母以孝聞&#9;十三諳侍膝</h4>
				<h4>入門敬尊章&#9;定省儀無失&#9;行輩泯猜疑&#9;春風生一室</h4>
				<h4>難能會我心&#9;坐是情逾密&#9;字之以溫其&#9;顧名能副實</h4>
				<h4>滄桑驚世變<span><span id="footnote-005-backlink"><a
								href="#footnote-005">16</a></span></span>&#9;避亂海濱蟄&#9;汝願奉母從&#9;女生方七日<span><span
							id="footnote-004-backlink"><a
								href="#footnote-004">17</a></span></span></h4>
				<h4>梅城復螺渚&#9;轉徙鮮暇逸&#9;事定賦歸來&#9;助我調琴瑟</h4>
				<h4>弄璋兼弄瓦&#9;如芛階前茁<span><span id="footnote-003-backlink"><a
								href="#footnote-003">18</a></span></span>&#9;多子有戒心&#9;為孃無忝職</h4>
				<h4>歸寧忽憂思&#9;母氏患瘵疾&#9;弟妹年尚穉&#9;門戶難孤立</h4>
				<h4>比鄰或同舍&#9;晨昏庶在側&#9;我本錫類心&#9;母子歌既翕</h4>
				<h4>饑驅事遠遊&#9;家務資全力&#9;祈寒暑雨中&#9;乃得親顏色 </h4>
				<h4>悤悤復南渡&#9;諸事汝躬集&#9;時方甲子年&#9;秋至我為客</h4>
				<h4>楨兒疾方瘳&#9;外姑病轉亟<span><span id="footnote-002-backlink"><a
								href="#footnote-002">19</a></span></span>&#9;奉母以就醫&#9;醫乃言岌岌</h4>
				<h4>躬行舁母回&#9;生死爭一隙&#9;啣哀勉治喪&#9;我歸猶啜泣</h4>
				<h4>弟也為治生&#9;妹也為擇匹<span><span id="footnote-001-backlink"><a
								href="#footnote-001">20</a></span></span>&#9;平生孝友思&#9;至是願稍畢</h4>
				<h4>我因懍親年&#9;未敢久行役, &#9;假歸謀菽水&#9;陟岵悲罔極<span><span
							id="footnote-000-backlink"><a
								href="#footnote-000">21</a></span></span></h4>
				<h4>汝移孝母情&#9;為我娛堂北&#9;上和而下悅&#9;人言稱嘖嘖</h4>
				<h4>餘事伴我游&#9;山水有清癖&#9;納涼泛西湖&#9;覽勝登屴崱</h4>
				<h4>謂我福方長&#9;汝恐不能及&#9;我聞滋不懌&#9;此語胡由出</h4>
				<h4>肫厚秉性天&#9;遐齡宜可必&#9;況復成我美&#9;斯更汝之特</h4>
				<h4>奈何去年春&#9;一病患咳逆&#9;在人若尋常&#9;在汝漸加劇</h4>
				<h4>初亦遵海南&#9;療治苦無術&#9;參苓與薑桂&#9;藥嘗奚翅百</h4>
				<h4>繼之以針炙&#9;冀可挽魂魄&#9;醫既窮中西&#9;神亦失靈嚇</h4>
				<h4>遂令窈窕姿&#9;玉碎傷頃刻&#9;堂上有衰親&#9;眼前多弱息</h4>
				<h4>汝今撒手去&#9;姊暫分我責&#9;此意不可道&#9;悲來強自抑</h4>
				<h4>衣櫥弗忍開&#9;觸緒增悽惻&#9;遺言猶在耳&#9;音容渺難得</h4>
				<h4>偶爾檢簿書&#9;詩句驚絕筆&#9;病中未忘情&#9;尚誦欽汝德</h4>
				<h4>至性成至文&#9;一讀一嗚唈&#9;十五年中事&#9;追思猶歷歷</h4>
				<h4>入宮偏不見&#9;使我長相憶&#9;奈此負重身&#9;仔肩安可息</h4>
				<h4>自傷不為報&#9;前路須鞭策&#9;矧值多難時&#9;歲闌風正急</h4>
				<h4>泰來否自去&#9;大願償平昔&#9;留茲共寶之&#9;繼汝治家國</h4>

			</article>
		</main>

		<script src="/js/scripts.js"></script>

	</body>

</html>
